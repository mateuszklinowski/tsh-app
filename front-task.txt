1. Na podstawie plików graficznych Listing.psd i Listing.png przygotuj projekt HTML5 z wykorzystaniem RWD (Responsive Web Design).
Strona powinna wyświetlać się poprawnie we wszystkich najpopularniejszych przeglądarkach - dopuszczamy skorzystanie z "Graceful Degradation", np. brak zaokrągleń lub gradientów na starszych przeglądarkach.
Użyty font 'Source Sans Pro' jest dostępny w sieci.

UWAGA: Odwzorowanie grafiki 1:1 jest wymaganiem podstawowym. Bez spełnienia tego wymogu zadanie nie będzie sprawdzane.

2. Połącz wykonany projekt z API dostępnym pod adresem:
    http://test-api.kuria.tshdev.io/

API wyświetla listę płatności z możliwością stronicowania oraz filtrowania wg ciągu znaków i oceny (pound rating);
Opcjonalne parametry API:
 - page: numer strony
 - query: wyszukiwany ciąg znaków
 - rating: filtrowanie wyników wg oceny (1..5)

Parametry są opcjonalne i można je mieszać, np:
 - http://test-api.kuria.tshdev.io/ - strona główna wyników
 - http://test-api.kuria.tshdev.io/?query=audit - wyszukiwanie wyników z nazwą 'audit'
 - http://test-api.kuria.tshdev.io/?rating=3&page=2 - druga strona wyników z oceną co najmniej 3 punktów

3. Po kliknięciu w wyświetlony wiersz powinien pojawić się popup ze szczegółowymi informacjami na temat wpisu. Nie wykonaliśmy projektu graficznego modalnego okna, pozostawiamy to Tobie.

Chcielibyśmy, abyś do wykonania zadania użył jednego z popularnych frameworków JS (React, Angular lub inny) lub ostatecznie samej biblioteki jQuery. Dodatkowe biblioteki pozostawiamy do wyboru.

Jeśli znasz Gita lub inny system kontroli wersji - podziel się projektem właśnie w tej formie i udostępnij go np. na github.com lub bitbucket.org.
